\documentclass[11pt,a4paper]{article}

\usepackage[utf8]{inputenc}
\usepackage[T1]{fontenc}
\usepackage[norsk]{babel}
\usepackage{amssymb}
\usepackage{amsmath}
\usepackage{listings}
\usepackage{enumitem}
\usepackage{color}
\usepackage{hyperref}

\frenchspacing

\definecolor{grey}{rgb}{.95, .95, .95}
\lstset{basicstyle=\footnotesize\ttfamily,language=Python,backgroundcolor=\color{grey}}

\begin{document}

\title{Poisson Image Editing}
\author{Prosjektoppgave i IMT3881 Vitenskapelig programmering}
\date{Våren 2020}

\maketitle

\section{Metoden i generelle trekk}

En rekke problemer i bildebehandling kan løses med en teknikk som kalles «Poisson Image Editing»~\cite{Perez:03}. Metoden går i korthet ut på at man representerer bildet man ønsker å komme frem til som en funksjon $u : \Omega \to C$, der $\Omega \subset \mathbb{R}^2$ er det rektangulære området hvor bildet er definert, og $C$ er fargerommet, vanligvis $C = [0, 1]$ for gråtonebilder og $C = [0, 1]^3$ for fargebilder. Bildet $u(x, y)$ fremkommer som en løsning av Poisson-ligningen
\begin{equation}
  \frac{\partial^2 u}{\partial x^2} + \frac{\partial^2 u}{\partial y^2} \equiv \nabla^2 u = h,
  \label{eq:poisson}
\end{equation}
der randverdier på $\partial\Omega$ og funksjonen $h : \Omega \to \mathbb{R}^{\dim(C)}$ spesifiseres avhengig av hvilket problem som skal løses. Randverdiene er av Dirichlet- eller Neumann-typen.

En måte å løse Poisson-ligningen på er å iterere seg frem til løsningen vha. såkalt gradientnedstigning («gradient descent»). I praksis gjøres dette ved å innføre en kunstig tidsparameter og la løsningen utvikle seg mot konvergens:
\begin{equation}
\frac{\partial u}{\partial t} = \nabla^2 u - h.
\label{eq:diffusjon}
\end{equation}
Når man velger denne fremgangsmåten, må man også velge en initialverdi for bildet, $u(x, y, 0) = u_0(x, y)$.

To diskrete numeriske skjemaer for~(\ref{eq:diffusjon}) kan finnes ved henholdsvis eksplisitt og implisitt tidsintegrasjon og sentrerte differanser for de spatielle deriverte:
\begin{align}
  \frac{u^{n+1}_{i,j} - u^n_{i,j}}{\Delta t} &= \frac{1}{\Delta x^2}
                                               (u^n_{i+1,j} +
                                               u^n_{i-1,j} +
                                               u^n_{i,j+1} +
                                               u^n_{i,j-1} -4 
                                               u^n_{i,j}) - h_{i,j},
                                               \label{eq:eksplisitt}  \\
  \frac{u^{n+1}_{i,j} - u^n_{i,j}}{\Delta t} &= \frac{1}{\Delta x^2}
                                               (u^{n+1}_{i+1,j} +
                                               u^{n+1}_{i-1,j} +
                                               u^{n+1}_{i,j+1} +
                                               u^{n+1}_{i,j-1} -4 
                                               u^{n+1}_{i,j}) - h_{i,j}.
                                               \label{eq:implisitt}
\end{align}
Det eksplisitte skjemaet~(\ref{eq:eksplisitt}) er noenlunde rett frem å implementere, mens det implisitte~(\ref{eq:implisitt}) er noe mer krevende. Sistnevnte løses enklest ved å skrive det på matriseform og bruke rutiner for glisne matriser i implementasjonen. Diricletbetingelser på randen implementeres ved direkte innsetting, mens Neumannbetingelser kan implementeres på forskjellige måter, jf. Arbeidskrav~6.

\section{Anvendelser}
\label{sec:anvendelser}

Her følger en kort beskrivelse av noen av anvendelsene av «Poisson Image Editing».

\subsection{Glatting}
\label{sec:glatting}

Hvis vi tar utgangspunkt i et originalbilde $u_0(x, y)$, kan man implementere glatting («blurring») av bildet ved å iterere ligning~(\ref{eq:diffusjon}) med $h = 0$ i hele $\Omega$. Bildet vil da bli stadig glattere (mer uskarpt) med tiden $t$. Som randverdier kan man enten bruke Diriclet med $u(x, y, t) = u_0(x, y)$ på $\partial\Omega$ (gir litt skarpere kant enn strengt tatt nødvendig), eller, bedre, Neumann med $\partial u/\partial n = 0$ på $\partial\Omega$ (symmetri).

Dersom man ønsker å ha mer kontroll over hvor mye det glattes, kan man istedet benytte noe som kalles «data attachment», og sette $h = \lambda(u - u_0)$. Da vil parameteren $\lambda$ styre hvor glatt bildet maksimalt kan bli selv om det itereres ubegrenset lenge.

\subsection{Inpainting}
\label{sec:inpainting}

Hvis vi enten mangler noe informasjon i et bilde $u_0(x, y)$, eller ønsker å fjerne noe fra det (støy, tekst som er lagt oppå el.l.), kan vi gjøre dette ved å fylle inn («inpaint») informasjon i gjeldende område basert på informasjonen rundt området. Hvis $\Omega_i \subset \Omega$ er området som skal fylles inn, kan dette gjøres ved å sette $h = 0$ i $\Omega_i$ og løse ligning~(\ref{eq:diffusjon}) i $\Omega_i$ med Dirichlet-betingelsen $u(x, y, t) = u_0(x, y)$ på $\partial\Omega_i$.

For å implementere dette er det hensiktsmessig å innføre en maske i form av en boolsk array som er sann for alle pixler som er innenfor $\Omega_i$ og usann for alle som er utenfor. En slik array kan da benyttes som index for et «view»\footnote{\url{https://docs.scipy.org/doc/numpy/user/basics.indexing.html}} av bildet, og gjøre operasjoner bare på pixlene innenfor eller utenfor. F.eks. kan alle pixlene utenfor $\Omega_i$ settes lik verdiene fra originalbildet ved å skrive \texttt{u[\textasciitilde   omega\_i] = u\_0[\textasciitilde omega\_i]}, der \texttt{omega\_i} er den boolske arrayen (masken).

Dersom masken berører kanten av bildet, trenger vi en randbetingelse på $\partial\Omega$ også. Dette kan da gjøres på samme måte som for glatting (se over).

\subsection{Kontrastforsterkning}
\label{sec:kontrastforsterkning}

Jo større den lokale kontrasten i et bilde $u$ er, desto større er gradienten til bildet, $\nabla u$. For å finne en mer kontrastert utgave av originalbildet $u_0$, kan vi altså forsøke finne et bilde som har samme gradient som $u_0$, men forsterket med en konstant $k > 1$. Dette kan gjøres ved å sette $h = k\nabla^2 u_0$ inn i~(\ref{eq:diffusjon}) og løse for $u$. Hensiktsmessige randverdier er enten Dirichlet, $u(x, y, t) = u_0(x, y)$ eller, bedre, Neumann, $\partial u/\partial n = k\partial u_0/\partial n$ på $\partial\Omega$. Merk at iterering av~(\ref{eq:diffusjon}) med $k > 1$ fort kan føre til løsninger med $u > 1$ eller $u < 0$, altså utenfor det tilgjengelige fargeområdet. Det må derfor innføres som en føring at $u \in [0, 1]$. Dette kan i praksis gjøres i koden ved å klippe verdiene for $u$ til intervallet i slutten av hver iterasjon.

En mer avansert form for kontrastforsterkning kan vi lage som beskrevet i~\cite{Fattal:02} ved å innføre en ikkelineær funksjon av gradienten, f.eks. $g = f(\nabla u_0)$, og så la $h = \nabla\cdot g = \nabla\cdot(f(\nabla u_0))$ i ligning~(\ref{eq:diffusjon}). Randverdier og føringer blir som beskrevet over.

\subsection{Demosaicing}
\label{sec:utvidelse_1}

Bildesensoren i et digitalkamera er egentlig monokrom, og kan bare måle mengden lys som faller inn på den i hver pixel. For å kunne lage fargebilder, legger man en mosaikk av fargefiltere over den, slik at i hver pixel måles i praksis kun én av fargekanalene, f.eks. R, G og B. Og ut av sensoren kommer det altså en gråtonemosaikk.

En slik gråtonemosaikk kan man simulere i Python ved å ta utgangspunkt i et fargebilde \texttt{u} representert ved en $M\times N \times 3$ \texttt{numpy array}. Gråtonemosaikken kan lages som følger:
\begin{lstlisting}
mosaic = np.zeros(u.shape[:2])         # Alloker plass
mosaic[ ::2,  ::2] = u[ ::2,  ::2, 0]  # R-kanal
mosaic[1::2,  ::2] = u[1::2,  ::2, 1]  # G-kanal
mosaic[ ::2, 1::2] = u[ ::2, 1::2, 1]  # G-kanal
mosaic[1::2, 1::2] = u[1::2, 1::2, 2]  # B-kanal
\end{lstlisting}

Oppgaven til en demosaicing-algoritme er å rekonstruere et fargebilde ut av en slik gråtonemosaikk. Én måte å gjøre dette på, er å først flytte informasjonen som finnes i mosaikken over i de rette kanalene i et fargebilde, for deretter å «inpaint-e» den manglende informasjonen vha. inpaintingsmetoden beskrevet over. Det må da altså lages en $\Omega_i$ for hver kanal som definerer pixlene som skal fylles inn.

\subsection{Sømløs kloning}
\label{sec:kloning}

Noen ganger ønsker man av ymse grunner å kunne flytte en del av et bilde inn i et annet bilde på en slik måte at det ikke blir synlige overganger der objektet er limt inn. Dette kalles gjerne sømløs kloning. Hvis vi kaller originalbildet det skal klones inn i for $u_0$, og bildet som det skal klones inn fra for $u_1$, kan dette formuleres som et Poisson-problem: Finn $u$ slik at $u = u_0$ for $x \not\in \Omega_i$ og $\nabla^2 u = \nabla^2 u_1$ i $\Omega_i$. Dette kan altså gjøres ved å sette $h = \nabla^2 u_1$ og løse~(\ref{eq:diffusjon}) i $\Omega_i$ med Diriclet-betingelsen $u = u_0$ på $\partial\Omega_i$. Også her må man huske å klippe slik at $u \in [0, 1]$.

For implementasjonen i Pyton bør man også merke seg at $\Omega_i$ ikke nødvendigvis behøver å befinne seg på samme sted i $u_0$ og $u_1$. Dette kan løses ved bruk av «views» på \texttt{numpy array}-ene.

\subsection{Konvertering av fargebilder til gråtone}

Den vanligste måten å konvertere fargebilder til gråtone er ved å ta et (veiet) gjennomsnitt av R, G og B-kanalene. Når fargebilder konverteres til gråtonebilder på denne måten, kan det lett skje at noe av informasjonen i bildet forsvinner. Særlig gjelder dette der det er detaljinformasjon (teksturer, kanter etc.) mellom elementer som i hovedsak skiller seg i fargetone og/eller metning, men som i hovedsak har samme lyshet.

En litt mer sofistikert teknikk går ut på å søke å konstruere et gråtonebilde som har så lik lokal variasjon som det originale fargebildet som mulig. Dette kan gjøres ved å konstruere en ny gradient $g$ gitt med lengde $||\nabla u_0||/\sqrt{3}$ (hvorfor $\sqrt{3}$?) og retning som $\nabla(u_{0R} + u_{0G} + u_{0B})$, og så la $h = \nabla\cdot g$ og løse ligning~(\ref{eq:diffusjon}) for $u$ i hele $\Omega$. Her vil det være flere muligheter for spesifikasjon av randbetingelsene. En naturlig initialverdi vil være gjennomsnittet av de tre fargekanalene i originalbildet.

En enda mer sofisikert teknikk for definisjon av $h$ er ved bruk den såkalte strukturtensoren til fargebildet, se~\cite{Alsam:08}.

\subsection{Anonymisering av bilder med ansikter}

Noen ganger trenger man å anonymisere personene i et bilde før det vises frem offentlig. En måte å gjøre dette på, er å gjøre ansiktene uskarpe mens resten av bildet beholdes skarpt. Hvis man har en maske $\Omega_i$ som beskriver områdene i bildene som inneholder ansikter, kan dette gjøres ved å løse ligning~(\ref{eq:diffusjon}) med $h=0$ i $\Omega_i$ og Dirichlet-betingelsen $u = u_0$ på $\partial\Omega_i$. Utfordringen er å finne masken. Her kan kanskje OpenCV\footnote{\url{https://opencv.org/}} være til hjelp.

\subsection{Rekonstruksjon og visualisering av HDR-bilder}

Scener i dagslys har ofte en ekstremt høy dynamikk, det vil si forskjell mellom mørkeste og lyseste punkt i scenen som skal avbildes. Ofte er denne dynamikken så høy at selv en god bildesensor ikke klarer å registrere hele dynamikken, og vi får bilder som samtidig er både over- og undereksponert, altså bilder der noen områder er helt svarte, og andre er helt hvite. En teknikk for å unngå dette for statiske scener, er å ta flere bilder (med kameraet på stativ) med ulik eksponeringstid, og så sette dem sammen til et HDR-bilde («High Dynamic Range») i ettertid. Dette gjøres ved at man estimerer kamera-respons-kurven samtidig som man estimerer den faktiske lysheten i scenen som et stort, sammensatt minste-kvadraters problem, se~\cite{Debevec:97}. For å unngå ustabiliteter i løsningen som følge av støy i bildene, må man gjerne legge noen føringer om glatthet på kameraresponskurven i tillegg. Debevec og Maliks originalartikkel gjengir en MATLAB-kode for algortimen, så den skulle være grei å implemenentere i Python. Bare husk på at array-er i MATLAB indekseres fra 1, mens de i Python indekseres fra 0. Bruk \texttt{np.linalg.leastsq} til å løse ligningssystemet.

I praksis får man raskt problemer med størrelsen på systemmatrisen $A$. En måte å håndtere dette på, er å bruke færre eksponeringer og vesentlig lavere oppløsning for bildene som brukes for å genrere responskurven, for så å benytte den rekonstruerte responskurven til å rendre fullskala-bildene. Dette er beskrevet i detalj i artikkelen~\cite{Debevec:97}. Et annet praktisk problem man raskt kommer borti er at de ulike eksponeringene ikke er helt nøyaktig opplinjert og at man derfor må korrigere for dette først. Dette gjelder ikke for eksempelbildene som er vedlagt oppgaven – de er allerede opplinjert.

Når man så har fått et slik HDR-bilde støter man på et nytt problem, nemlig at de fleste enheter for visning av bilder (skjermer, projektorer, skrivere etc.) heller ikke har stor nok dynamikk til å vise dem frem. Så dynamikken i bildet må altså komprimeres igjen før det kan vises og lagres i vanlige 8-bits-formater. Dette kan gjøres på akkurat motsatt måte av kontrastforsterkningen vi innførte i andre del av avsnitt~\ref{sec:kontrastforsterkning} med et passende valg av gradient-komprimeringsfunksjon, se~\cite{Fattal:02}

\subsection{Kantbevarende glatting}
\label{sec:utvidelse_end}

Noen ganger ønsker man å glatte et bilde uten å gjøre kantene i bildet uskarpe. Dette kan gjøres ved å innføre en posisjonsavhengig diffusjonsparameter $D : \Omega \to [0, 1]$, der D = 0 gir null diffusjon/glatting og $D = 1$ gir full glatting. Diffusjonsparameteren kan f.eks. beregnes fra gradienten til bildet som
\begin{equation}
  D(x, y) = \frac{1}{1 + \kappa ||\nabla u_0(x, y)||^2}\,,
  \label{eq:diffparam}
\end{equation}
med $\kappa$ som en passende valgt konstant.
Diffusjonsligningen~(\ref{eq:diffusjon}) endres da til
\begin{equation}
  \label{eq:lokal}
  \frac{\partial u}{\partial t} = \nabla\cdot(D\nabla u),
\end{equation}
og løses for $\Omega$ med f.eks. Dirichletbetingelsen $u(x, y) = u_0(x, y)$ på $\partial\Omega$. Merk at det da må lages egne numeriske skjemaer for denne modifiserte ligningen. Merk også at hvis $D=1$ overalt, vil~(\ref{eq:lokal}) bli identisk med~(\ref{eq:diffusjon}) med $h=0$.

Denne utvidede modellen kan også på forskjellig vis brukes til å forbedre oppførselen av flere av de tidligere anvendelsene, så her åpnes et hav av nye muligheter\dots

\subsection{Direkte løsning av Poisson-ligningen}
\label{sec:poisson}

For en del av anvendelsene er det mulig å løse Poisson-ligningen~(\ref{eq:poisson}) direkte uten å gå via diffusjonsligningen~(\ref{eq:diffusjon}). Dette gjelder for de anvendelsene der det ikke er nødvendig å begrense løsningen til et gitt intervall (f.eks. $[0, 1]$) for hver iterasjon. Dette gjøres rett og slett ved å diskretisere Laplace-operatoren som vanlig, og løse ligningssettet
$$
u_{i+1,j} +
u_{i-1,j} +
u_{i,j+1} +
u_{i,j-1} -
4 u_{i,j} = \Delta x^2 h_{i,j}
$$
for $u_{i,j}$. Dette forutsetter at ligningene skrives på matriseform. Denne teknikken kan brukes for anvendelsene glatting, inpainting, demosaicing og anonymisering, men ikke for kontrastforserkning, sømløs kloning, konvertering til gråtone eller visualisering av HDR-bilder.

\subsection{Direkte løsning av kantbevarende glatting}
\label{sec:direktekant}

Det er også mulig å gjøre noe tilsvarende for kantbevarende glatting ved å løse ligningen
$$
\nabla\cdot(D\nabla u) - \lambda(u - u_0) = 0
$$
der $D$ er gitt av ligning~(\ref{eq:diffparam}). For å diskretisere denne, kan man bruke produktregelen på første ledd for å få ligningen over på formen
$$
\nabla D \cdot \nabla u + D\nabla^2 u - \lambda(u - u_0) = 0
$$
og diskretisere gradientene i første ledd med sentrerte differanser, og Laplacen i andre ledd som vanlig. Som for avsnitt~\ref{sec:poisson}, gir dette en matriseligning for $u_{i,j}$.

\section{Oppgave}

\subsection{Gjennomføring}

Prosjektet gjøres i grupper à 1–4 studenter. Én på gruppen lager en privat fork GitLab-repoet og inkluder din de andre på gruppen som «developer»s. La både kode og rapport bo i repoet. Gjør hyppige og små nok commits til repoet slik at det blir mulig å følge utviklingen av prosjektet i ettertid, også når man ikke har en fungerende løsning (bruk gjerne «branches»). Det vil altså i praksis si flere commits enn man strengt tatt ville gjort i en realistisk utviklingssituasjon. Bruk saksbehandlingssystem og kanban-tavle i GitLab for å holde orden på fremdriften, og bruk «smart commits» for å koble koden til saksbehandlinssytemet.

\subsection{Minimumsløsning}

Implementer det eksplisitte skjemaet~(\ref{eq:eksplisitt}) og anvendelsene glatting (avsnitt~\ref{sec:glatting}), inpainting (avsnitt~\ref{sec:inpainting}), kontrastforsterkning for gråtonebilder (avsnitt~\ref{sec:kontrastforsterkning}) og sømløs kloning (avsnitt~\ref{sec:kloning}) beskrevet over. Beskriv problemstillingen, løsningen og resultater i form av eksempelbilder i en velformet rapport. Rapporten skal inneholde en lenke til det forkede repoet.

\subsection{Utvidelser}

Det er ubegrenset med muligheter for å utvide besvarelsen og dermed gjøre den bedre:
\begin{itemize}[noitemsep]
\item Implementer løsningen også for fargebilder (enkel liten   utvidelse).
\item Implementer de øvrige anvendelsene beskrevet i avsnitt~\ref{sec:utvidelse_1}--\ref{sec:utvidelse_end} (de er   stort sett beskrevet i rekkefølge av økende kompleksitet).
\item Implementer det implisitte numeriske skjemaet~(\ref{eq:implisitt}) vha. glisne matriser («sparse   matrices»)\footnote{\url{https://docs.scipy.org/doc/scipy/reference/sparse.html}} og prøv det for alle de implementerte anvendelsene.
\item Implementer de direkte løsningene av Poisson-ligningen og kantbevarende glatting beskrevet i avsnittene~\ref{sec:poisson}--\ref{sec:direktekant}.
\item Lag en applikasjon med grafisk brukergrensesnitt som gir   brukeren mulighet til å utføre alle de implementerte operasjonene   interaktivt. Bruk f.eks.   PyQt5.\footnote{\url{https://www.riverbankcomputing.com/software/pyqt/intro}}
\end{itemize}

\subsection{Vurderingskriterier}

Ved vurderingen av prosjektoppgaven vil det bli lagt vekt på
\begin{itemize}[noitemsep]
\item hvilke metoder som er implementert
  \begin{itemize}[noitemsep]
  \item gråtonebilder/fargebilder
  \item eksplisitt/implisitt/direkte etc.
  \item typer randverdier for $\partial\Omega$ og $\partial\Omega_i$
  \end{itemize}
\item hvilke anvendelser som er implementert
  \begin{itemize}[noitemsep]
  \item glatting (evt. med «data attachment»)
  \item inpainting
  \item kontastforsterkning (flere mulige varianter)
  \item demosaicing
  \item sømløs kloning
  \item farge til gråtone-konvertering
  \item rekonstruksjon og visualisering av hdr-bilder 
  \item anonymisering av bilder med ansikter
  \item kantbevarende glatting
  \item gui-applikasjon
  \end{itemize}
\item kvalitet på koden, herunder
  \begin{itemize}[noitemsep]
  \item struktur og gjenbruk av kode
  \item gjenbrukbarhet i form av moduler
  \item dokumentasjon i form av velformede doc-strings
  \item variabelnavn
  \item automatiserte (enhets)tester med tilhørende rapportering (f.eks. med \texttt{coverage})
  \end{itemize}
\item kvalitet på rapporten, herunder
  \begin{itemize}[noitemsep]
  \item struktur
  \item språk
  \item formler
  \item referanser
  \item kryssreferanser
  \item figurer
  \item tabeller
  \item kodelistinger
  \end{itemize}
\item prosessen (slik den fremkommer av git-historikken og saksbehandlingssystemet)
\end{itemize}

\section{Innlevering}

Rapporten innleverers som PDF i Inspera innen fredag 15. mai 2020 kl. 1530. Rapporen \emph{skal} inneholde en lenke til GitLab-repoet. GitLab-repoet må minimum få leve til etter at sensuren er gitt (og lenger dersom man skal kunne klage på karakteren).

\bibliographystyle{unsrt}
\bibliography{prosjekt}

\end{document}
